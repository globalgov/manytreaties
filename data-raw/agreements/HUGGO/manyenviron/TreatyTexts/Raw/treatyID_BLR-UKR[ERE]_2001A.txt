Угода
між Державним комітетом України з енергозбереження
і Комітетом з енергоефективності при Раді Міністрів
Республіки Білорусь про співробітництво в сфері
енергоефективності та поновлюваних джерел енергії
Державний комітет України з енергозбереження і Комітет з
енергоефективності при Раді Міністрів Республіки Білорусь (далі
іменовані Сторонами),
керуючись положеннями Договору між Україною та Республікою
Білорусь про економічне співробітництво на 1999 - 2008 роки від 11
грудня 1998 року ( 112_022 ),
відзначаючи бажання Сторін ефективно співробітничати в
напрямку реалізації заходів Міждержавної програми довгострокового
економічного співробітництва між Україною і Республіки Білорусь на
1999 - 2008 роки ( 112_022 ),
відзначаючи необхідність розвивати подальше співробітництво в
галузі енергозбереження, підвищення ефективності кінцевого
споживання енергії і використання поновлюваних джерел енергії,
приймаючи до уваги важливість подальшого підвищення
енергоефективності використання як традиційних, так і поновлюваних
джерел енергії на основі ефективних і екологічно чистих
технологій,
розглядаючи енергозбереження в якості одного з найважливіших
інструментів для рішення екологічних проблем та виконання
зобов'язань Рамкової конвенції ООН про зміну клімату від 9 травня
1992 року ( 995_044 ),
домовилися про таке:
Стаття 1
Мета Угоди
Метою цієї Угоди є сприяння становленню і розвитку
співробітництва в галузі ефективного використання
паливно-енергетичних ресурсів та відновлюваних джерел енергії для
того, щоб сприяти досягненню спільних інтересів Сторін в процесі
розробки та використання ефективних і екологічно чистих технологій
та джерел енергії як традиційних, так і поновлювальних.
Стаття 2
Напрями співробітництва
У рамках цієї Угоди і з огляду на мету Угоди, викладену в
статті 1, можливими напрямами співробітництва є:
1. Спільна розробка матеріалів і реалізація міждержавних,
міжурядових і міжвідомчих домовленостей, спрямованих на підвищення
ефективності використання паливно-енергетичних ресурсів двох
Сторін.
2. Обмін досвідом щодо розробки економічного механізму
стимулювання енергозбереження та пропозиціями щодо його
впровадження.
3. Оцінка найбільш перспективних енергозберігаючих технологій
та можливостей їхнього застосування.
4. Науково-технічні дослідження і підвищення кваліфікації
співробітників.
5. Застосування енергетичного прогнозування, пов'язаного з
поточним і перспективним розвитком попиту на різні види енергії.
6. Оцінка можливостей застосування економічних, юридичних і
будь-яких інших інструментів стосовно організації
енергозабезпечення, що дозволяють збільшити енергетичну
ефективність і використовувати поновлювані джерела енергії.
7. Обмін затвердженою правовою й інформаційно-нормативною
базою.
8. Сприяння створенню спільних підприємств, з урахуванням
законодавства держав обох Сторін у сферах виробництва, сервісного
обслуговування енергозберігаючого устаткування, приладів обліку та
регулювання і матеріалів.
9. Екологічні аспекти енергозбереження.
Стаття 3
Форми співробітництва
Співробітництво за цією Угодою може здійснюватися в таких
формах:
1. Створення робочих груп з метою планування і здійснення
спільних досліджень та вирішення конкретних завдань.
2. Спільна теоретична, експериментальна, демонстраційна
проектна робота, а також спільні розробки силами відповідних
дослідницьких центрів в обох країнах.
3. Проведення спільних конференцій, семінарів і робочих
зустрічей, обмін технічними фахівцями й експертами.
4. Обмін технічною інформацією, документацією та результатами
досліджень.
5. Проведення експертизи концепцій та програм.
6. Обмін приладами, устаткуванням і матеріалами, необхідними
для здійснення спільних проектів в рамках окремих угод між
виконавцями проектів.
7. При бажанні Сторін здійснювати співробітництво в будь-якій
іншій формі, вони розробляють і укладають окремі угоди як Додаток
до цієї Угоди, в якому викладається робочий план проведення
відповідних заходів, включаючи кошторис витрат, джерела
фінансування та інші зобов'язання і умови, що не входять до
положень цієї Угоди. Додаток стає складовою частиною даної Угоди.
Стаття 4
Спільний Координаційний Комітет
Для планування і координації спільної діяльності в рамках
Угоди Сторони створюють Спільний Координаційний Комітет (далі -
Комітет). Цей Комітет:
1. Засновується Сторонами, які делегують до нього трьох
представників від кожної Сторони. Комітет забезпечує виконання
цієї Угоди.
2. Визначає основні напрямки і пріоритети співробітництва в
рамках цієї Угоди.
3. Координує і розглядає всі питання, що відносяться до цієї
Угоди, і вживає заходів для їхнього успішного вирішення.
4. Сприяє фінансуванню спільних енергозберігаючих проектів.
5. Визначає графік і програму своїх засідань. Як правило,
Комітет збирається раз на рік по черзі в Україні і в Республіці
Білорусь, якщо не буде іншої домовленості.
Стаття 5
Організаційні питання
1. Комітет уповноважений створювати робочі групи експертів з
різних напрямків співробітництва, визначених статтею 2, а також
розглядати звіти про здійснену роботу, які надаються цими групами.
2. Комітет має право розробляти, затверджувати, переглядати і
коректувати процедурні положення, пов'язані з організацією і
діяльністю Комітету, відповідно до положень цієї Угоди.
3. Комітет вносить пропозиції на розгляд Сторін в галузі:
а) ефективного використання енергії і відновлюваних джерел
енергії;
б) використання нових технологій (обмін, застосування,
торгівля).
Стаття 6
Виконавчі Агентства
1. Здійснення всієї виконавської діяльності з реалізації
домовленостей, визначених цією Угодою. Сторони покладають на
Виконавчі Агентства обох держав.
2. Виконавчі Агентства уповноважені здійснювати обмін
інформацією, фахівцями, а також окремими видами устаткування і
матеріалів у рамках існуючого законодавства обох держав і
відповідно до положень цієї Угоди.
3. З української сторони Виконавчим Агентством є Державне
підприємство "Центральне Агентство з енергетичних обстежень". З
білоруської сторони Виконавчим Агентством є республіканське
унітарне підприємство "Белэнергосбережение" Комітету з
енергоефективності при Раді Міністрів Республіки Білорусь.
Стаття 7
Конфіденційність
1. Сторони і Виконавчі Агентства здійснюють обмін
інформацією, необхідною для реалізації цієї Угоди.
2. Інформаційні матеріали, звіти і будь-які інші результати
діяльності в рамках Угоди можуть бути передані третій стороні
тільки за згодою обох Сторін.
Стаття 8
Витрати
Якщо не досягнуто іншої письмової домовленості, всі витрати,
пов'язані зі співробітництвом відповідно до цієї Угоди і
будь-якими Додатками до неї, несе Сторона, що здійснює ці витрати.
Стаття 9
Вирішення спорів
Усі питання, що стосуються до тлумачення чи застосування цієї
Угоди, вирішуються обома Сторонами шляхом взаємної домовленості.
Стаття 10
Законодавство, що застосовується
Кожна Сторона здійснює свою діяльність, пов'язану з
реалізацією цієї Угоди, відповідно до чинного законодавства своєї
держави.
Стаття 11
Внесення змін і доповнень до Угоди
В цю Угоду можуть вноситися зміни і доповнення при взаємній
згоді Сторін.
Такі зміни і доповнення оформляються додатковими протоколами
між Сторонами і є невід'ємною частиною даної Угоди.
Стаття 12
Тривалість дії Угоди
1. Ця Угода укладається терміном на три роки і набуває
чинності з моменту її підписання.
2. Дія цієї Угоди автоматично продовжується на наступні
трирічні періоди, якщо ні одна з Сторін не пізніше ніж за шість
місяців до завершення відповідного періоду не проінформує у
письмовій формі іншу Сторону про своє рішення і не припинить дії
цієї Угоди.
3. Припинення дії цієї Угоди, а також, внесення в неї змін і
доповнень не впливає на завершення реалізації програм і проектів
та проведення чи завершення спільної діяльності та експериментів,
раніше погоджених Сторонами в рамках цієї Угоди, якщо тільки
Сторони письмово не домовляться про інше.
Вчинено в м. Києві 16 жовтня 2001 р. в двох примірниках,
кожний українською та російською мовами, при цьому всі тексти
мають однакову силу.
За Державний комітет
України з енергозбереження
За Комітет з енергоефективності
при Раді Міністрів Республіки
Білорусь
