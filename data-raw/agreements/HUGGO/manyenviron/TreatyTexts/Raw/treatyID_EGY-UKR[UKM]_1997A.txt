Угода
між Державним комітетом України по водному
господарству та Міністерством громадських робіт та
водних ресурсів Арабської Республіки Єгипет про
співробітництво у галузі водного господарства
Дата підписання: 15.06.97 р.
Дата набуття чинності: 26.06.98 р.
Державний Комітет України по водному господарству та
Міністерство громадських робіт та водних ресурсів Арабської
Республіки Єгипет, які надалі іменуються "Сторони",
прагнучи розвивати співробітництво між двома країнами в
галузі водного господарства на основі рівності та взаємної поваги,
виходячи з переконання, що співробітництво в галузі водного
господарства сприятиме поглибленню взаєморозуміння між народами
двох країн,
домовились про наступне:
Стаття 1
Сторони, керуючись принципами рівноправності, взаємної вигоди
та зацікавленості, сприятимуть розвитку співробітництва в галузі
водного господарства між двома державами у відповідності до діючих
в обох країнах законів та правил.
Стаття 2
Співробітництво, зазначене в Статті 1 цієї Угоди,
здійснюватиметься в таких сферах:
- дослідження, проектування, будівництво та експлуатація
водогосподарських комплексів, гідротехнічних споруд, водосховищ та
меліоративних систем;
- проектування і буріння свердловин на воду, включаючи
освоєння та оцінку водоносних пластів;
- проектування і будівництво систем краплинного зрощування
виноградників, садів тощо, виготовлення і постачання необхідного
устаткування, вузлів та запасних частин;
- модернізація каналів, гідротехнічних споруд, насосних
станцій;
- моделювання та дослідження гідротехнічних споруд;
- виготовлення гідротехнічних конструкцій, поліетиленових
труб, водонапірних башт, водозапірної арматури, насосно-силового
устаткування та спеціальної меліоративної техніки;
- використання вод низької якості для зрошування земель;
- обмін науково-технічною інформацією;
- "ноу-хау" та підготовка технічного персоналу в галузі
водного господарства в учбових закладах України та Єгипту.
Стаття 3
Сторони визначатимуть конкретні форми технічного
співробітництва на основі окремих угод та контрактів, а також
через створення спільних підприємств.
Стаття 4
Сторони розроблять конкретну програму заходів з метою
реалізації положень цієї Угоди.
Стаття 5
Цю Угоду укладено строком на п'ять років і буде подовжено на
наступні періоди, якщо жодна з Сторін не повідомить листом іншу
Сторону про своє рішення припинити дію цієї Угоди щонайменше за
шість місяців до закінчення строку її дії.
Стаття 6
Ця Угода набуває чинності з дати обміну повідомленнями про
виконання обома Сторонами внутрішньодержавних процедур, необхідних
для набуття Угодою чинності.
Вчинено в місті Каїр 15 червня 1997 р. в двох примірниках,
кожний українською, арабською та англійською мовами, при цьому
обидва тексти автентичні. У разі виникнення розбіжностей в
тлумаченні тексту перевага надається тексту англійською мовою.
За Державний Комітет За Міністерство
України по водному громадських робіт та
господарству водних ресурсів Арабської
Республіки Єгипет
Кемалій А. Алієв Д-р Махмуд Абу-Зейд
Заступник голови Голова Національного
Державного комітету наукового центру
України по водному водних ресурсів
господарству
